---
isChild: true
---

## PEAR {#pear_title}

[PEAR][1] เป็น package manager อีกอันหนึ่งที่นักพัฒนา PHP ส่วนมากชอบใช้ การทำงานของ PEAR นั้นจะคล้ายๆกับ Composer แต่จะมีส่วนแตกต่างกัน
อย่างเห็นได้ชัด

PEAR นั้นจะบังคับให้โครงสร้างของแพ็กเกจนั้นเหมือนกับที่ PEAR ต้องการ นั้นหมายความว่า ผู้พัฒนาแพ็กเกจนั้นๆจะต้องจัดโครงสร้างเพื่อให้ใช้ได้ใน PEAR
ถ้าคุณต้องการใช้แพ็กเกจที่ไม่ได้มีโครงสร้างตามที่ PEAR ต้องการ คุณก็ไม่สามารถที่จะใช้แพ็กเกจนั้นใน PEAR ได้

PEAR จะทำการติดตั้งแพ็กเกจในทั้งระบบ นั่นหมายความว่า ถ้าคุณได้ติดตั้งแพ็กเกจแล้ว คุณสามารถที่จะเรียกใช้แพ็กเกจนั้นได้ในทุกๆโครงการของคุณในระบบนั้น
นั่นก็อาจจะเป็นสิ่งที่ดีถ้าโครงการของคุณใช้แพ็กเกจเดียวกันและรุ่นเดียวกัน แต่ก็อาจจะก่อให้เกิดปัญหาได้ถ้าแพ็กเกจเหล่านั้นขัดแย้งกัน

### ติดตั้ง PEAR ได้อย่างไร?

คุณสามารถที่จะทำการติดตั้ง PEAR โดนการดาวน์โหลดตัวติดตั้งโดย phar และเรียกใช้โปรแกรมนั้น คู่มือการใช้ PEAR ได้บอกวิธีการใช้อย่างละเอียด
[วิธีการติดตั้ง PEAR][2] สำหรับ OS ทุกตัว

ถ้าคุณใช้ Linux คุณสามารถที่จะใช้วิธีการติดตั้งได้จาก package manager ของคุณได้ด้วย อย่าง Debian และ Ubuntu จะมีแพคเกจ apt ``php-pear``

### การติดตั้งแพคเกจ

ถ้าแพคเกจนั้นได้แสดงอยู่ใน [PEAR packages list][3] คุณสามารถที่จะติดตั้งแพคเกจนั้นได้โดยใช้ชื่อที่ PEAR ใช้

    pear install foo

ถ้าแพคเกจนั้นได้ host อยู่คนละ channel คุณจะต้องใช้คำสั่ง `discover` เพื่อที่จะทำการค้นหา channel นั้นก่อนและคุณจะต้องทำการบอก channel นั้นด้วยเวลา
จะทำการติดตั้ง ดูเพิ่มเติม [คู่มือวิธีการใช้ channel][4]

* [เรียนรู้เพิ่มเติมเกี่ยวกับ PEAR][1]

### การใช้ Composer ในการควบคุม PEAR dependencies

ถ้าคุณได้ใช้ [Composer][5] และคุณอยากที่จะติดตั้ง PEAR โปรแกรมด้วยนั้น คุณสามารถที่จะใช้ Composer ในการจัดการ PEAR dependencies ได้
ดังตัวอย่างนี้จะทำการติดตั้งโปรแกรมจาก `pear2.php.net`:

{% highlight json %}
{
    "repositories": [
        {
            "type": "pear",
            "url": "http://pear2.php.net"
        }
    ],
    "require": {
        "pear-pear2/PEAR2_Text_Markdown": "*",
        "pear-pear2/PEAR2_HTTP_Request": "*"
    }
}
{% endhighlight %}

ส่วนแรก `"repositories"` จะทำการบอกให้ Composer ทราบว่า Composer นั้นสมควรที่จะทำการ "initialise" PEAR repo
(หรือ "discover" ถ้าเทียบกับคำศัพท์ที่ PEAR ใช้) หลังจากนั้น ส่วนต่อมา `"require"` จะทำการเพิ่มเติมชื่อของแพคเกจข้างหน้า อย่างนี้

> pear-channel/Package

การเพิ่มเติมชื่อข้างหน้านั้นจะทำให้ไม่เกิดการขัดแย้งเวลาเรียกใช้โปรแกรม สาเหตุที่เพิ่มเติมชื่อข้างหน้าก็เพราะว่า ใน PEAR channel นั้นอาจจะสามารถมีชื่อ packages
ที่เหมือนกับ packages อื่นๆได้ ดังนั้นการใช้ชื่อ channel หรือ ชื่อของ URL นั้นสามารถที่จะนำมาใช้เพื่อป้องกันความขัดแย้งของชื่อได้และก็สามารถที่จะนำมาใช้เพื่อค้นหา
channel นั้นๆ

เมื่อโปรแกรมนี้ได้ทำการติดตั้งแล้ว จะได้ทำการติดตั้งที่ vendor ไดเรกทอรีและได้ติดตั้ง packages นี้อัตโนมัติใน Composer autoloader ไฟล์

> vendor/pear-pear2.php.net/PEAR2_HTTP_Request/pear2/HTTP/Request.php

การที่จะเรียกใช้ package นี้ใน PHP นั้นสามารถทำได้โดย:

{% highlight php %}
$request = new pear2\HTTP\Request();
{% endhighlight %}

* [เรียนรู้เพิ่มเติมวิธีการใช้ PEAR ด้วย Composer][6]

[1]: http://pear.php.net/
[2]: http://pear.php.net/manual/en/installation.getting.php
[3]: http://pear.php.net/packages.php
[4]: http://pear.php.net/manual/en/guide.users.commandline.channels.php
[5]: /#composer_and_packagist
[6]: http://getcomposer.org/doc/05-repositories.md#pear
